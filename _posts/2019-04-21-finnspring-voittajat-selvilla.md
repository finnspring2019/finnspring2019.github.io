---
layout: post
title: FinnSpring voittajat selvillä
---

![Viestiliigan lähtö]({{ site.url }}/img/vl_lahto.jpg "Lähtökiihdytys")
*Kuva: Marjo Lalli/ Viestiliiga*


## FinnSpring-lauantai Kuukan näytöstä

Lähes 2700 suunnistajaa nautiskeli Sauvon Suojalan avokallioista lauantaina. Eliittisarjoissa kisattiin samalla näyttökilpailun merkeissä kauden tulevia arvokisoja varten.

Miesten kilpailusta tuli Tampereen Pyrinnön Elias Kuukan näytös. Hän alitti 16 kilometrin kilpailussa ainoana puolitoista tuntia kellottaen 1.29.00. Voittomarginaali Ikaalisten Nousevan-Voiman Eetu Savolaiseen oli lopulta tasan kaksi minuuttia. Kolmanneksi suunnisti Pargas IF:ään täksi kaudeksi siirtynyt Fredric Portin.

Naisten kisa oli hieman tiukempi: voiton nappasi MS Parman venäläinen Anastasia Rudnaya 14 sekuntia Tampereen Pyrinnön Venla Harjua nopeampana. MS Parman menestystä täydensi Maija Sianoja kolmannella sijallaan.

Nuorten eliittisarjoissa kisattiin samalla Inov8-liigan merkeissä. Voittoja juhlivat Aaro Aho (H20E), Siiri Silvennoinen (D20E), Touko Seppä (H18E), Liisa Peltonen (D18E), Aarni Ronkainen (H16E) sekä Fanny Kukonlehto (D16E).

## Lynx-yllätysviestivoittoon sunnuntaina

Sunnuntain viesteistä muodostui yllätyksellinen etenkin naisten Viestiliiga-kisassa. Voittoon nousi Lynx Aino Mänkärlän hienon ankkuroinnin ansiosta. Kevätyön ykkönen Pargas IF jätettiin kakkoseksi, kun taas kolmanneksi suunnisti todellinen yllättäjä Kouvolan Suunnistajat. Tampereen Pyrintö tipahti ankkuriosuuden johtopaikalta ison virheen seurauksena kuudenneksi.

Miesten viestissä juhli vakuuttavalla tavalla MS Parma. Erityisesti Arto Talvisen kakkososuuden hieno juoksu oli voitossa avainasemassa, eikä ankkuri Akseli Ruoholan kärkipaikka ollut missään vaiheessa uhattuna. Isäntäseura Paimion Rasti nousi Frédéric Tranchand osuuspohjilla kakkoseksi, ja Pargas IF oli lopulta kolmas.
